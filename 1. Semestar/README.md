# 1. Semestar

## [E213A] Algebra (9 ESPB)

Korisni linkovi:
- [Sajt Predmeta](https://imft.ftn.uns.ac.rs/ljubo/IN_Algebra/IN_Algebra.html)
- [FTN Predmet](https://ftn.uns.ac.rs/stranice-predmeta/E213A/algebra)

Profesor: **Nedović dr Ljubo**  
Asistenti: **Kozić Božidar**

### Polaganje predmeta
---
Predmet se polaže kroz 2 kolokvijuma i usmeni ispit. Kolokvijumi se sastoje od predispitnih zadataka i zadataka sa vežbi. Moguće je osvojiti i do 100 poena. **Bez obzira na osvojeni deo bodova, usmeni deo ispita je obavezan i na njemu je moguće i dobiti i izgubiti neodređen broj bodova.**.

| Aktivnost | Poeni |
|------|-------|
| Prvi kolokvijum | 35 (Z1) + 15 (PI1) |
| Drugi kolokvijum | 35 (Z2) + 15 (PI2) |
| Usmeni ispit | 100 |

**Prvi kolokvijum obuhvata**: relacije, funkcije, Bulove algebre, grupoidi i grupe, prsteni i polja, konstrukcija konačnih polja, kompleksni brojevi, polinomi.

**Drugi kolokvijum obuhvata**: matrice, determinante, vektori, analitička geometrija, sistemi linearnih jednačina, vektorski prostori, linearne transformacije.

Kako bi se izašlo na usmeni deo ispita, potrebno je položiti oba kolokvijuma. **Kolokvijum se smatra položenim ukoliko je osvojeno najmanje 15 od 35 poena na zadacima.** Predispitne obaveze nemaju minimalan broj poena za prolaz.

Ostale detalje možete pronaći na [sajtu predmeta](https://imft.ftn.uns.ac.rs/ljubo/IN_Algebra/IN_Algebra.html).

## [IFE110] Osnovi programiranja i programskih jezika (7 ESPB)

Korisni linkovi:
- [ACS Obaveštenja](http://www.acs.uns.ac.rs/sr/oppj)
- [ACS Repozitorijum](http://www.acs.uns.ac.rs/sr/node/237/4648777)
- [FTN Predmet](https://ftn.uns.ac.rs/stranice-predmeta/IFE110/osnovi-programiranja-i-programskih-jezika)
 
Profesor: **Dragan dr Dinu**  
Asistenti: **Turović Radovan, Ristić Branislav**

### Polaganje predmeta
---
Ispit se polaže kroz 3 kolokvijuma i 2 teorijska dela (otiska). Otisci se polažu u terminima 2. i 3. kolokvijuma.

OTISAK je sistem za polaganje predispitnih obaveza. Sastoji se od seta od X zadataka. Na svakom zadatku može biti jedno ili više tačnih odgovora. **Ukoliko odaberete barem 1 netačan odgovor, dobijate 0 poena za taj zadatak.**

| Aktivnost | Poeni |
|------|-------|
| Kolokvijum 1 | 20 |
| Kolokvijum 2 + Otisak 1 | 20 + 14 |
| Kolokvijum 3 + Otisak 2 | 30 + 16 |

**Minimalan broj bodova na kolokvijumima u zbiru je 36.**

Ukoliko student ne ostvari minimum na predispitnim obavezama (15), ima priliku da popravi jedan od dva otiska u prvom ispitnom roku. Nakon toga, student mora ispravljati oba otiska odjednom.

Na prvom kolokvijumu se radi lakši zadatak, koji se obično sastoji iz neke petlje, jednostavne obrade niza i sl. **Preporučljivo je da na njemu probate da osvojite što više poena, jer će vam to olakšati kasnije polaganje..**

Drugi kolokvijum uključuje i strukture i učitavanje iz datoteka. Obično se sastoji iz učitavanja podataka iz datoteke, smeštanja u strukturu i obrade tih podataka.

Treći kolokvijum je i najteži, uključuje rad sa pokazivačima ali i strukture podataka: binarno stablo i lista. Uključuje i svo prethodno gradivo. 

## [IFE210] Uvod u informacioni i finansijski inženjering (3 ESPB)

Korisni linkovi:
- [FTN Predmet](https://ftn.uns.ac.rs/stranice-predmeta/IFE210/uvod-u-informacioni-i-finansijski-inzenjering)

Profesor: **Dimitrieski Vladimir**  
Asistenti: **Akik Elena**

### Polaganje predmeta
---
Ispit se polaže kroz 3 kolokvijuma, seminarskog rada i prezentacije. Seminarski rad i prezentacija se rade u grupama od 4-5 studenata. **Svaki student mora da učestvuje u izradi seminarskog rada i prezentacije.**

Prvi kolokvijum obuhvata uvod u SQL. Drugi i treći kolokvijum obuhvataju rad u Microsoft Excel-u.

**Predavanja iz predmeta nisu neophodna za polaganje istog.** Na vežbe je poželjno ići redovno.

| Aktivnost | Poeni |
|------|-------|
| Kolokvijum 1 | 15 |
| Kolokvijum 2 | 15 |
| Kolokvijum 3 | 20 |
| Seminarski rad | 20 |
| Prezentacija | 30 |

## [IFM101] Komunikologija (4 ESPB)

Korisni linkovi:
- [FTN Predmet](https://ftn.uns.ac.rs/stranice-predmeta/IFM101/komunikologija)
- [Sajt Predmeta](http://www.komunikologija.komuniciranje.rs/komunikologija-informacioni-inzenjering/)

Profesor: **Vrgović dr Petar**  
Asistenti: **Vrgović dr Petar**

### Polaganje predmeta
---

Predmet se polaže kroz razne aktivnosti tokom semestra. **Prisustvo na predavanjima i vežbama je obavezno i nosi bodove.** Posećivanje vežbi je posebno važno, jer se na njima izvode praktične vežbe i simulacije koje ukupno nose 30 poena.

Svaki ne dolazak i kašnjenje (veće) na vežbe se kažnjava oduzimanjem 3 poena.

Celokupno gradivo koje se proverava na kolokvijumima i ispitu postoji u knjizi koja se koristi na predavanjima.

Budite obavezno prisutni na pripremama za kolokvijume, jer će profesor tada naglasiti pitanja i teme koje dolaze u obzir. Profesor uvek ispoštuje dogovore sa predavanja.

| Aktivnost | Poeni |
|------|-------|
| Dolasci na predavanja | 5 |
| Dolasci na vežbe | 5 |
| Prezentacija | 10 |
| Aktivnosti na vežbama | 30 |
| Kolokvijum 1 | 20 |
| Ispit u predroku | 30 |

Ukoliko student ne položi ispit u predroku, polaže ga u normalnim rokovima, ali mora polagati ceo ispit koji nosi 50 poena.

## [E104] Mehanika (5 ESPB)

Korisni linkovi:
- [FTN Predmet](https://ftn.uns.ac.rs/stranice-predmeta/E104/mehanika)
  
Profesor: **Mađarević dr Damir**  
Asistenti: **Mađarević dr Damir**

Kolokvijum 1: Dva zadatka, prvi je iz modula 1,2,3,4,5 a drugi iz modula 6 i 7.

Kolokvijum 2: Isto dva zadatka, informacije o modulima stoje na SOVI.

Kolokvijumi se mogu raditi parcijalno, tj. svaki zadatak se može raditi zasebno. Pa je tako moguće popravljati jedan zadatak po roku. Svaki zadatak se boduje od 0 do 10 poena. Na ispitu se mogu raditi svi zadaci sa svih kolokvijuma. Minimalan broj poena za prolaz je 24 boda u zbiru na sva 4 zadatka.

Usmeni ispit se polaže tako što se dobiju 3 pitanja (nasumično). Pre toga profesor objavi spisak sa svim mogućim ispitnim pitanjima. U opticaj dolazi gradivo tokom celog semestra.

| Aktivnost | Poeni |
|------|-------|
| Kolokvijum 1 | 20 |
| Kolokvijum 2 | 20 |
| Prisustvo na vežbama | 10 |
| Prisustvo na predavanjima | 10 |
| Domaći Zadatak 1 | 10 |
| Domaći Zadatak 2 | 10 |
| Usmeni Ispit | 20 |

## [EJ02Z] Engleski Jezik - Niži srednji (2 ESPB)

Korisni linkovi:
- [FTN Predmet](https://ftn.uns.ac.rs/stranice-predmeta/EJ02Z/engleski-jezik---nizi-srednji)

Profesor: **Bulatović Vesna**

### Polaganje predmeta
---

Predmet se polaže kroz kolokvijum i završni ispit. Kolokvijum može zameniti prezentacija, koja se takođe boduje. **Završni ispit se sastoji samo iz pisanog dela.**

Ukoliko imate diplomu o položenom odgovarajućem nivou engleskog jezika, možete biti oslobođeni polaganja ovog predmeta.

Poželjno je dolaziti na predavanja zbog 10 dodatnih poena. **5 dolazaka je obavezno**.

Umesto kolokvijuma, moguće je prijaviti se da se održi prezentacija. Prezentacija se samostalno ili u grupama od dve osobe.

| Aktivnost | Poeni |
|------|-------|
| Kolokvijum / Prezentacija | 30 |
| Ispit | 70 |