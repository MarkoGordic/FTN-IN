# 2. Semestar

## [E102] Matematička analiza 1 (9 ESPB)

Korisni linkovi:

- [Sajt Predmeta](https://imft.ftn.uns.ac.rs/ljubo/IN_Analiza1/IN_Analiza1.html)
- [FTN Predmet](https://ftn.uns.ac.rs/stranice-predmeta/E102/matematicka-analiza-1)

Profesor: **Nedović dr Ljubo**  
Asistenti: **Dragić Đorđe**

### Polaganje predmeta

---

Predmet se polaže kroz 2 kolokvijuma i usmeni ispit. Kolokvijumi se sastoje od predispitnih zadataka i zadataka sa vežbi. Moguće je osvojiti i do 100 poena. **Bez obzira na osvojeni deo bodova, usmeni deo ispita je obavezan i na njemu je moguće i dobiti i izgubiti neodređen broj bodova.**.

| Aktivnost        | Poeni              |
| ---------------- | ------------------ |
| Prvi kolokvijum  | 35 (Z1) + 15 (PI1) |
| Drugi kolokvijum | 35 (Z2) + 15 (PI2) |
| Usmeni ispit     | 100                |

**Prvi kolokvijum obuhvata**: Nizovi, limese nizova, limese realnih funkcija jedne realne promenljive, izvodi i diferencijalni račun funkcija jedne realne promenljive, primena izvoda, limese funkcija više realnih promenljivih, izvodi i diferencijalni račun funkcija više realnih promenljivih, ekstremne vrednosti funkcija više realnih promenljivih.

**Drugi kolokvijum obuhvata**: Neodređeni integral, određeni integral, primena određenog integrala, diferencijalne jednačine.

Kako bi se izašlo na usmeni deo ispita, potrebno je položiti oba kolokvijuma. **Kolokvijum se smatra položenim ukoliko je osvojeno najmanje 15 od 35 poena na zadacima.** Predispitne obaveze nemaju minimalan broj poena za prolaz.

Ostale detalje možete pronaći na [sajtu predmeta](https://imft.ftn.uns.ac.rs/ljubo/IN_Analiza1/IN_Analiza1.html).

## [E217] Arhitektura računara (9 ESPB)

Korisni linkovi:

- [ACS Obaveštenja](http://www.acs.uns.ac.rs/sr/arii)
- [ACS Repozitorijum](http://www.acs.uns.ac.rs/sr/node/237/5849228)
- [FTN Predmet](https://ftn.uns.ac.rs/stranice-predmeta/E217/arhitektura-racunara)

Profesor: **Gajić dr Dušan**  
Asistenti: **Horvat Nebojša, Vukić Nikola**

### Polaganje predmeta

---

Predmet se polaže kroz 2 kolokvijuma i 2 teorijska dela (otiska). Otisci se polažu u terminima 1. kolokvijuma i u terminu ispita.

OTISAK je sistem za polaganje predispitnih obaveza. Sastoji se od seta od X zadataka. Na svakom zadatku može biti jedno ili više tačnih odgovora. **Ukoliko odaberete barem 1 netačan odgovor, dobijate 0 poena za taj zadatak.**

| Aktivnost                       | Poeni   |
| ------------------------------- | ------- |
| Kolokvijum 1 (T1234) + Otisak 1 | 40 + 16 |
| Kolokvijum 2 (SOV)              | 30      |
| Otisak 2                        | 14      |

**Minimalan broj bodova na predispitnim obavezama je 36.**

Ukoliko student ne ostvari minimum na predispitnim obavezama (16). Ukoliko student ne ostvari minimalan broj bodova, student gubi pravo na polaganje ispita u tekućoj godini.

Na prvom kolokvijumu (T1234) se rade 2 zadatka T12 i T34. **Topla preporuka je da se maksimalno potrudite T12 jer vam on može izvući bodove za prolaz, kasnije na SOV-u je mnogo teže uraditi ceo zadatak.**

Na drugom kolokvijumu (SOV) se radi jedan zadatak. Zadatak je obiman i uključuje sve sa T1234 + rad sa konverzijom tipova podataka. Postoji mogućnost rađenja lakšeg SOVA koji vam dopunjuje bodove do minimalnog broja za prolaz.

Prisustvo na predavanjima nije bilo neophodno. Topla preporuka da idete na vežbe, mnogo će vam značiti.

## [IFE211] Teorija algoritama (5 ESPB)

Korisni linkovi:

- [ACS Obaveštenja](http://www.acs.uns.ac.rs/sr/ta)
- [ACS Repozitorijum](http://www.acs.uns.ac.rs/sr/node/237/4392144)
- [FTN Predmet](https://ftn.uns.ac.rs/stranice-predmeta/IFE211/teorija-algoritama)

Profesor: **Dragan dr Dinu**  
Asistenti: **Turović Radovan, Jovanović Jovana**

### Polaganje predmeta

---

Predmet se polaže kroz 2 kolokvijuma, jedan zadatak i 2 teorijska dela koja zajedno čine ispit. Teorija nosi 30 a kolokvijumi 70 bodova.

| Aktivnost              | Poeni   |
| ---------------------- | ------- |
| Kolokvijum 1           | 25      |
| Kolokvijum 2           | 25      |
| Kolokvijum 3 (Zadatak) | 30      |
| Ispit ili P1 + P2      | 15 + 15 |

**Predispitne bodove nose 80 bodova. Minimalan broj bodova na predispitnim bodovima je 36.**

U predispitne obaveze ulazi i 10 dodatnih bodova koji služe da studentima daju slobodu i olakšicu da pogreše po malo na testovima.\*\*

**Nije moguće prenositi bodove između predispitnih bodova i ispita.**

## [IFM102] Osnove finansijskog inženjeringa (5 ESPB)

Korisni linkovi:

- [FTN Predmet](https://ftn.uns.ac.rs/stranice-predmeta/IFM102/osnove-finansijskog-inzenjeringa-1)

Profesor: **Radišić dr Mladen**  
Asistenti: **Ferenčak dr Miroslav**

### Polaganje predmeta

Predmet se polaže kroz 2 kolokvijuma i završni ispit. Kolokvijumi se sastoje od teorijskih i praktičnih zadataka. **Završni ispit je zapravo prezentacija.**

| Aktivnost    | Poeni |
| ------------ | ----- |
| Kolokvijum 1 | 20    |
| Kolokvijum 2 | 20    |
| Prezentacija | 60    |

Za pripremu kolokvijuma je poželjno pratiti auditorne vežbe koje su mnogo korisne. Na kolokvijuma dolaze maltene isti zadaci ali je vreme svedeno na minimum pa može biti baš nezgodno.

Kada je reč o prezentaciji ona se radi u timu od 5 članova. Radi se analiza 3 kompanije i njihovih finansijskih izveštaja. Prezentacija se potom prezentuje pred profesorom u ispitnom roku. Svaka prezentacija treba da traje oko 10 minuta + 5 minuta za pitanja.

## [EJ03L] Engleski jezik - Srednji (2 ESPB)

Korisni linkovi:

- [FTN Predmet](https://ftn.uns.ac.rs/stranice-predmeta/EJ03L/engleski-jezik---srednji)

Profesor: **Bulatović Vesna**

### Polaganje predmeta

---

Predmet se polaže kroz kolokvijum i završni ispit. Kolokvijum može zameniti prezentacija, koja se takođe boduje. **Završni ispit se sastoji samo iz pisanog dela.**

Ukoliko imate diplomu o položenom odgovarajućem nivou engleskog jezika, možete biti oslobođeni polaganja ovog predmeta.

Poželjno je dolaziti na predavanja zbog 10 dodatnih poena. **5 dolazaka je obavezno**.

| Aktivnost                 | Poeni |
| ------------------------- | ----- |
| Kolokvijum / Prezentacija | 30    |
| Ispit                     | 70    |
